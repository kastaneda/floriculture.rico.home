---
title: Hi there
date: 2021-10-07 12:20:00 +03:00
---

Привіт! Давно не писав, але сьогодні я вирішив відродити цей блоґ.

Спочатку розкажу про невдачі. Перці Jalapeño так і не зійшли. Схоже, що підготовка насіння (ватний диск і зіп-лок) пройшла нормально, а з висадкою у ґрунт щось пішло не так. Я навіть повторив експеримент з тим самим нульовим результатом.

Про пересадки та про ґрунт. Поступово я попересаджував всі перці Habanero з паперових стаканчиків у відносно великі прозорі пластикові вазончики, використовуючи ґрунт сорту «Кактус» замість того універсального. Схоже, їм це сподобалося.

Ось відео з ними з початку червня по кінець серпня, один кадр — один день:

<video width="640" style="max-width: 100%" poster="habanero.jpg" controls>
  <source src="habanero.mp4" type="video/mp4; codecs=h264">
  <source src="habanero.webm" type="video/webm; codecs=vp8">
  <a href="habanero.mp4">Відео.</a>
</video>

Про осінь. Рослини стояли на балконі, та їм ставало все більш холодно. Десь у кінці серпня я почав переміщати рослини у більш теплу частину квартири. Наразі всі перці стоять на одному підвіконні поруч з кактусами, а томати стоять на іншому підвіконні.

{% include photo.html img="121023" %}

І про добрива. Врешті-решт, почав використовувати мінеральні добрива (один із варіантів звичайного NPK). Раз на тиждень поливаю рослини невеликою кількістю води, в якій розчинений концентрат.


Томати
------

Дивні створіння ці томати. Якісь вони вертикальні. Зараз, у жовтні, вони вимахали більш ніж метрової висоти. Два з трьох навіть порадували мене цвітінням, але до сьогодні воно вже майже повністю завершилося.

{% include photo.html img="114538" -%}
{% include photo.html img="114601" %}


Перці
-----

Три перці з «Еко-кубику» живі, виросли великі та красиві. На двох з них вже зріють плоди, а третій поки лише розкриває свої квіти.

{% include photo.html img="114639" %}

Вісімнадцять перчиків Habanero мають дуже різну долю. Один майже остаточно загинув. Ще три живі, та дуже кволі. Сім рослин відносно розвинених, міцненьких, виглядають непогано. Шість рослин дуже добре розвинених, з бутонами або вже навіть з квітами. І одна найкрутіша рослина вже формує свій перший плід.

{% include photo.html img="114655" -%}
{% include photo.html img="114709" -%}
{% include photo.html img="114714" -%}
{% include photo.html img="114736" -%}
{% include photo.html img="114742" %}


Кактуси
-------

Last but not least, мої найстаріші рослинки чудово виглядають і навіть іноді розквітають.

{% include photo.html img="114732" %}

Такі справи. Триматиму вас у курсі.

