---
title: Початок нового блоґу
date: 2021-04-30 13:49:00 +0300
---

Привіт. Відсьогодні я починаю новий блоґ, присв'ячений моїм експериментам з квітами.

У мене вже є два маленьких, але дуже кльових кактуси. Цієї весни я нарешті пересадив їх у нові горщики. Якось у наступних записах я запишу, що пам'ятаю, про їх непросту історію.

Також у мене є «Екокубик» для вирощування пекучого перчику. Сьогодні, нарешті, я вирішив почати.


Перчик
------

Розпакував, прочитав інструкцію. Насіння спочатку треба засунути у ватний диск, ватний диск намочити водою і тримати у пластиковому пакетику 3–4 дні, а потім це насіння можна висаджувати в горщик.

Зробив все по інструкції. Поклав всередину ватного диску п'ять насіннячок перчику, інші п'ять лишив. Поклав диск у зіп-лок, не застібаючи його (правда, тут я використав якийсь свій інший зіп-лок, трохи більшого розміру). Розмістив на підвіконні.


Контрольний експеримент
-----------------------

Також я взяв ще два пластикових пакетики, ще два ватних дисків.

На один з цих ватних дисків я поклав п'ять насіннячок з томату «чорного» сорту. Цей томат трохи підпортився, і я все одно відрізав від нього зіпсований шматочок, з якого виколупав насіння.

Для іншого я розрізав один маленький і дуже гострий перчик, сорт достеменно не знаю, але, можливо, це Habanero або навіть Bhut Joloka. Частину насіннячок заховав, частину виклав на ватний диск.

Ватні диски намочив, поклав у пакетики і виніс на балкон. Сподіваюся, вже не померзнуть: прогноз каже, що вночі температура не буде нижче ніж 6–8 °C.
