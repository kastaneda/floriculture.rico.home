---
title: Листя жовтіє
date: 2021-06-09 18:30:00 +03:00
---

У деяких перчиків почало жовтіти листя.

{% include photo.html img="182152" %}

На фото це видно не дуже добре, але відтінок і справді відрізняється. Так, воно не повністю жовте, воно трохи жовтувате. На всіх рослинах, де є пожовтіння, воно проявилося на двох нижніх листях.

Це недобрий знак.

Тим часом той перчик, що найбільше постраждав від моїх необережних дій, остаточно втратив ці три листочки: вони зсохлися і скрутилися.

{% include photo.html img="182144" %}

Хочеться сподіватися, що він ще має шанс оговтатись. Два інших листочки поки тримаються.


Полив
-----

Я бачу, що земля у горщиках наче вже суха. Але чи суха вона унизу? Чи можна поливати, чи ще ні? Бо я десь прочитав, що Capsicum потребує частого поливу.

Вирішив таки полити, але дуже-дуже мало. Якщо земля всередині стаканчиків суха, то це дасть їм можливість хоч трохи втамувати спрагу. Якщо земля ще мокра, то маленька додаткова кількість води не дуже сильно погіршить ситуацію.

У цих паперових стаканчиках я не встановив датчиків вологості ґрунту. Може, варто було.
